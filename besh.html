<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/bootstrap.css">
    <link rel="stylesheet" href="/css/bootstrap.min.css">
    <link rel="stylesheet" href="/css/style.css">
    <title>Document</title>
</head>
<body>
    <div class="container p-0 mundarija m-1 ms-auto me-auto">

        <div class="d-flex mb-3 justify-content-around">
            <a class="btn m-1 btn-warning text-light d-block text-decoration-none w-25" href="mundarija.html">Back</a>
            <a class="btn m-1 btn-success text-light d-block text-decoration-none w-25" href="margilon.html">Next</a>
        </div>

        <p class="pb-1 ms-2 text-center">3.  Mening ham do'stlarim bor</p>

        <p>
        
            Maktabimiz mana shu bog'ning qoq o'rtasiga joylashgan. Orif,
            Zokir, Ikrom â€” hammamiz mana shu yerda o'qiymiz. Yashirib
            nima qilaman, bir-biridan chiroyli boigan ikki baholarni men
            mana shu yerda olganman. Sevimli o'qituvchim Qobilov ham
            mana shu yerda ishlaydilar. Hozi r bu yerda hech kim
            ko'rinmaydi. Nega desangiz, hammasi kanikulda, maza qilib
            dam olishyapti.
            Qishlog'imiz markazidagi odamlarning ishi tushib turadigan
            binolarning bori yo'g'i shu. Qolgani kolxoz markazida. Ishi
            bor odamlar o'sha yoqqa borishadi. Ba'zan kunbo'y i
            qishlog'imizda ziyoratga kelgan begona odamlarning keti
            uzilmaydi, u yoq-bu yoqqa o'tib turishadi, mayda-chuyda
            so'rab uyma-uy eshik qoqib yurishadi.
            Magazin oldidan yuqoriga qarab ketgan yo'l to'ppa-to'g'ri
            toqqa olib boradi. Ikki tomoniga yangi imoratlar solishgan.
            Imoratlarning orqa tomoni poyonsiz paxtazorlar. Bu yerlarda
            Ikromning dadasi Xoliq tog4
            a brigadirlik qiladi. Odamlarning
            aytishicha, u g'o'zaning tilini bilar emish, u bilan pichirlashib
            gaplasharmish. Shuning uchun ham o'tgan yili Moskvaga borib
            bir yo'la ikkita orden taqib kelgan. Paxtazor tugab, ketidan o'rik
            maydon, undan keyin anorzorlar boshlanib ketadi.
            Anorzorlardan u yog'iga o'tmay qo'ya qoling. Hammayoq tosh,
            toshdan boshqa hech narsa topmaysiz. Tog'dan turib pastga
            qarasangiz, qishlog'imiz xuddi ichiga gul solingan katta piyolaga
            o'xshab ko'rinadi. Bu yerdan eski qishloqdagi masjidning tomi,
            yangi mahalladagi televizorlarning antennalari ham bemalol
            ko'rinib turadi
          </p>

    </div>

</body>
</html>